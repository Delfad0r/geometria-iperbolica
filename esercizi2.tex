\section*{Esercizi del 28 marzo}
\subsection*{Introduzione teorica}
\begin{definition*}
Sia $\Gamma<\Isom(\HH^n)$ un sottogruppo. Fissiamo un punto $x\in\HH^n$. Definiamo $L(\Gamma)$ come l'insieme dei punti limite in $\del\HH^n$ dell'orbita $\Gamma\cdot x$. Poniamo inoltre $O(\Gamma)=\del\HH^n\setminus L(\Gamma)$.
\end{definition*}

Mostriamo che questa definizione è ben posta (ossia non dipende dalla scelta del punto $x$).
\begin{proposition*}
Siano $x,x'\in\HH^n$. Sia $y\in\del\HH^n$ un punto limite dell'orbita $\Gamma\cdot x$. Allora $y$ è anche un punto limite dell'orbita $\Gamma\cdot x'$.
\end{proposition*}
\begin{proof}
Per ipotesi esiste una successione di isometrie $\{g_i\}_{i\ge 0}\subs\Gamma$ tali che $g_i(x)\to y$. Essendo $g_i$ un'isometria di $\HH^n$, vale $\dist(g_i(x),g_i(x'))=\dist(x,x')$, pertanto anche $g_i(x')\to y$.
\end{proof}

È evidente che $L(\Gamma)$ è un chiuso $\Gamma$-invariante. Inoltre abbiamo la seguente.
\begin{proposition*}
Supponiamo che $\Gamma$ non sia elementare. Sia $S\subs\del\HH^n$ un chiuso non vuoto $\Gamma$-invariante. Allora $L(\Gamma)\subs S$.
\end{proposition*}
\begin{proof}
Sia $K\subs\overline{\HH^n}$ l'inviluppo convesso di $S$. Poiché $\Gamma$ non è elementare, $S$ contiene almeno due punti, dunque $K\cap\HH^n$ è non vuoto. Scegliamo un $x\in K\cap\HH^n$; poiché $S$ è chiuso e $\Gamma$-invariante, lo stesso vale per $K$. Ma allora l'insieme dei punti limite di $\Gamma\cdot x$ che giacciono in $\del\HH^n$ (ossia $L(\Gamma)$ è contenuto in $K\cap\del\HH^n=S$, da cui la tesi.
\end{proof}

\begin{comment}
\begin{proposition*}
Supponiamo che $\Gamma$ agisca su $\HH^n$ in modo libero e propriamente discontinuo. Allora $\Gamma$ agisce liberamente anche su $O(\Gamma)$.
\end{proposition*}
\begin{proof}
È sufficiente mostrare che tutti i punti fissi di elementi di $\Gamma$ giacciono in $L(\Gamma)$. Sia $g\in\Gamma$; distinguiamo due casi.
\begin{itemize}
\item Se $g$ è iperbolico, considerando il modello del semispazio $H^n$ si vede immediatamente che i due punti fissi di $g$ sono anche punti limite di $\langle g\rangle$.
\item Se $g$ è parabolico, consideriamo una qualunque orbita $\langle g\rangle \cdot x$. Poiché $\overline{\HH^n}$ è metrizzabile e compatto, necessariamente questa orbita ammette un punto limite, il quale risulta fissato da $g$; ma $g$ ha un unico punto fisso, che dunque è anche un punto limite.\qedhere
\end{itemize}
\end{proof}
\end{comment}

\begin{definition*}
Sia $K\subs\del\HH^n$ un convesso chiuso contenente almeno due punti (dunque non tutto contenuto in $\del\HH^n$). Definiamo l'applicazione $\map{\rho_K}{\overline{\HH^n}}{K}$ come segue:
\begin{itemize}
\item se $x\in\HH^n$, allora $\rho_K(x)$ è il punto di $K\cap\HH^n$ di minima distanza da $x$;
\item se $x\in\del\HH^n$, allora $\rho_K(x)$ è l'unico punto di $K$ giacente sulla minima orosfera centrata in $x$ che interseca $K$.
\end{itemize}
\end{definition*}
Osserviamo che questa definizione è ben posta poiché $K$ è convesso e chiuso. Inoltre si verifica facilmente che $\rho_K$ è continua su $\HH^n\cup(\del\HH^n\setminus K)$ e soddisfa $\rho_{g(K)}\circ g=g\circ\rho_K$ per ogni isometria $g$ di $\HH^n$.

\begin{proposition*}
Supponiamo che $\Gamma$ agisca in modo libero e propriamente discontinuo su $\HH^n$. Allora $\Gamma$ agisce allo stesso modo su $\HH^n\cup O(\Gamma)$.
\end{proposition*}
\begin{proof}
Sia $K\subs\overline{\HH^n}$ l'inviluppo convesso di $L(\Gamma)$; poiché $L(\Gamma)$ è un chiuso $\Gamma$-invariante, lo stesso vale per $K$. Consideriamo l'applicazione $\map{\rho}{\HH^n\cup O(\Gamma)}{\HH^n}$ definita come la restrizione a $\HH^n\cup O(\Gamma)$ di $\rho_K$. Per quanto abbiamo osservato, $\rho$ è continua e soddisfa $\rho\circ g=g\circ\rho$ per ogni $g\in\Gamma$.

\begin{itemize}
\item \textbf{L'azione di $\Gamma$ su $\HH^n\cup O(\Gamma)$ è libera.} Sia $y\in O(\Gamma)$. Se $g(y)=y$ per un qualche $g\in\Gamma$, allora anche $g(\rho(y))=\rho(g(y))=\rho(y)$, da cui (essendo l'azione di $\Gamma$ libera su $\HH^n$) $g=\id$.
\item \textbf{L'azione di $\Gamma$ su $\HH^n\cup O(\Gamma)$ è propriamente discontinua.} Siano $y,y'\in\HH^n\cup O(\Gamma)$. Poiché l'azione di $\Gamma$ su $\HH^n$ è propriamente discontinua, esistono intorni $U$, $U'$ di $\rho(y)$, $\rho(y')$ rispettivamente tali che $U\cap g(U')\neq\emptyset$ solo per un numero finito di $g\in\Gamma$. Scegliamo $W=\rho^{-1}(U)$ e $W'=\rho^{-1}(U')$ come intorni, rispettivamente, di $y$ e $y'$. Si verifica facilmente che se $U\cap g(U')=\emptyset$ allora $W\cap g(W')=\emptyset$, da cui la tesi.\qedhere
\end{itemize}
\end{proof}

\begin{theorem*}
Supponiamo che la varietà iperbolica completa $M=\HH^n/\Gamma$ abbia volume finito. Sia
\[
S=\bigcup_{g\in\Gamma}\Fix(g)\subs\del\HH^n.
\]
Allora $S$ è denso in $\del\HH^n$.
\end{theorem*}
\begin{proof}
Osserviamo innanzitutto che $\Gamma$ non è elementare, altrimenti $M$ avrebbe volume infinito. Notiamo poi che $\overline{S}\subs\del\HH^n$ è un chiuso non vuoto $\Gamma$-invariante, dunque contiene $L(\Gamma)$. Se per assurdo $S$ non fosse denso in $\del\HH^n$, allora $O(\Gamma)$ sarebbe non vuoto. Sia dunque $y\in O(\Gamma)$; poiché l'azione di $\Gamma$ su $\HH^n\cup O(\Gamma)$ è libera e propriamente discontinua, esiste un intorno $W\subs\HH^n\cup O(\Gamma)$ di $y$ tale che $W\cap g(W)=\emptyset$ per ogni $g\in\Gamma$ diverso dall'identità. Poiché $y$ ha un sistema fondamentale di intorni costituito da semispazi, possiamo supporre che $W$ sia un semispazio. Ma allora $\vol(M)\ge\vol(W)=\infty$, il che contraddice l'ipotesi.
\end{proof}

\subsection*{Esercizio 2.1}
Per assurdo, sia $\varphi\in\Isom(\HH^n)$ un'isometria che commuta con tutti gli elementi di $\Gamma$. Distinguiamo due casi.
\begin{itemize}
\item Se $\varphi$ è parabolica o iperbolica, per un Lemma visto a lezione segue che $\Fix(\varphi)=\Fix(g)$ per ogni $g\in\Gamma$ non banale, ossia tutti gli elementi di $\Gamma$ non banali hanno gli stessi punti fissi. Per un altro Lemma visto a lezione, ciò implica che $\Gamma$ è elementare, il che contraddice l'ipotesi di finitezza del volume di $M$.
\item Se $\varphi$ è ellittica, denotiamo con $S\subs\overline{\HH^n}$ il sottospazio dei punti fissi di $\varphi$ (si tratta di un sottospazio proprio e non vuoto). Sia $g\in\Gamma$ non banale; mostriamo che $\Fix(g)\subs S$.
\begin{itemize}
\item Se $g$ è parabolica, poiché $\varphi$ e $g$ commutano abbiamo che $\varphi(\Fix(g))=\Fix(g)$, ossia l'unico punto fisso di $g$ è fissato da $\varphi$, da cui $\Fix(g)\subs S$.
\item Se $g$ è iperbolica, poiché $\varphi$ e $g$ commutano abbiamo che $g(S)=S$. Consideriamo il modello del semispazio $H^n$, in cui i punti fissi di $g$ siano $0$ e $\infty$. Ricordando che $\varphi$ si scrive come $(x,t)\mapsto\lambda(Ax,t)$, si vede immediatamente che $S$ deve necessariamente essere un'iperpiano ortogonale a $\del H^n$, ossia $\infty\in S$. Scambiando $0$ e $\infty$ otteniamo che entrambi i punti fissi di $g$ appartengono a $S$.
\end{itemize}
Poiché $S$ è un sottospazio proprio, $S\cap\del\HH^n$ non può essere denso in $\del\HH^n$, il che contraddice il Teorema.
\end{itemize}

\subsection*{Esercizio 2.5}
Poiché $M$ è compatta, tutti gli elementi di $\Gamma$ sono iperbolici. Dal Teorema segue immediatamente che $S$ è denso in $\del\HH^n$.